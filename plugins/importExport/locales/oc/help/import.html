<html>

<head>
  <title>Importar</title>
</head>

<body>
  <h4>Importacion de fichièr plan</h4>
  <p>Importa un blòg o una installacion completa de Dotclear dempuèi un fichièr plan.</p>
  <h5>Blòg unic</h5>
  <p>Seleccionatz lo fichièr de salvagarda (exportat dempuèi una autra installacion Dotclear) o seleccionatz un dins lo repertòri raiç de vòstre gestionari de mèdias e clicatz sul boton <strong>Import</strong> per aviar lo processus d'importacion.</p>
  <p>Nota: lo contengut importat pendent aqueste procès serà apondut al contengut existent del blòg actual, res serà pas perdut.</p>
  <h5>Divèrses blògs</h5>
  <p>Seleccionatz lo fichièr de sauvagarda complet dempuèi vòstre ordenador o seleccionatz un dins lo dorsièr raiç de vòstre gestionari de mèdias, picatz vòstre senhal e clicatz sul boton <strong>Import</strong> per aviar lo procès d'importacion complet.</p>
  <p><strong>Atencion:</strong> lo contengut entièr del blòg actual serà suprimit e remplaçat pel contengut del fichièr de salvagarda. Sonque los utilizaires actuals seràn gardats. D'utilizaires suplementaris del fichièr de salvagarda seràn aponduts a la lista d'utilizaires actuals.</p>
  <h4>Importacion de flux RSS o Atom</h4>
  <p>Apondètz un contengut de flux al blòg actual.</p>
  <p>Picatz l'URL del flux RSS o Atom que volètz importar e clicatz sus <strong>Importar</strong>. Lo contengut trobat dins lo flux serà apondut al contengut actual de vòstre blòg.</p>
  <h4>Dotclear 1.2 importacion</h4>
  <p>Aquesta foncionalitat vos permet d'importar una installacion Dotclear 1.2 dins vòstre blòg actual. Aqueste procès remplaçarà las categorias, los blogrolls, las entradas e los comentaris del blòg actual.</p>
  <p>Picatz l'URL del servidor ont se situa la basa de donadas Dotclear 1.2 d'importar, picatz puèi lo nom de la basa de donadas, lo nom d'utilizaire e lo senhal per se connectar a la basa de donadas e lo prefixe de taulas de basa de donadas utilizat dins l'installacion Dotclear 1.2. Podètz trobar aquesta informacion dins lo fichièr <code>conf/config.php</code> dempuèi vòstra installacion Dotclear 1.2.</p>
  <p>Clicatz sul boton <strong>Importar mon blòg ara</strong> per començar lo processus d'importacion.</p>
  <p>Podètz diminuir o aumentar la quantitat d'entradas importadas a l'encòp en utilizant lo camp <strong>Nombre d'entradas a importar en un còp</strong>, segon la velocitat d'accès de vòstra installacion Dotclear 1.2.</p>
  <h4>Importacion de Wordpress</h4>
  <p>Aquesta foncionalitat vos permet d'importar una installacion de Wordpress dins vòstre blòg actual. Aqueste procès remplaçarà las categorias, los blogrolls, las entradas e los comentaris del blòg actual.</p>
  <p>Picatz l'URL del servidor ont se situa la basa de donadas Wordpress a importar, picatz puèi lo nom de la basa de donadas, lo nom d'utilizaire e lo senhal per se connectar a la basa de donadas e lo prefixe de taulas de basa de donadas utilizat dins l'installacion de Wordpress.</p>
  <p>Podètz configurar qualques opcions d'importacion per çò qu'es de las categorias d'importacion e del nombre d'entradas a importar al còp. Podètz tanben definir la sintaxi utilizada per las dintradas e lo contengut dels comentaris (HTML, Wiki o d'autres segon las sintaxis actualament installadas e activadas).</p>
  <p>Clicatz sus <strong>Importar mon blòg ara</strong> per començar lo processus d'importacion.</p>
  <hr>
  <p>Nòta : las foncions d'exportacion son ara situadas dins la pagina<a href="/plugin.php?p=maintenance&tab=backup#backup">Mantenença</a>.</p>
</body>

</html>
